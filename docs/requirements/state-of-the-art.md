# Аналіз предметної області

## Вступ

*У даному розділі буде детально проаналізовано предметну область системи організації та управління опитуваннями експертів. У глосарії буде визначено основну термінологію цієї області. Буде проведено аналіз наявних методів опитування та виділено їхні переваги та недоліки. Проаналізуємо які існують підходи до вирішення подібних завдань. Під кінець звернемося до вже наявних аналогів даної системи та зробимо їхню порівняльну характеристику. У висновку буде зазначено, на які моменти слід зважати під час реалізації системи організації та управління опитуваннями експертів*

## Основні визначення

### Експерт

**Експерт** - висококваліфікований спеціаліст, який має вищу освіту, відповідну кваліфікацію і професійні знання з питань, що досліджуються, виконує службові обов'язки, пов'язані з провадженням діяльності у відповідній галузі, безпосередньо проводить експертизу та несе персональну відповідальність за достовірність і повноту аналізу, обґрунтованість висновків відповідно до завдання на проведення експертизи.[(1)](#link1)

### Експертний потенціал, або ж "Як обрати експерта"

Основні показники **екпертного потенціалу**:[(1)](#link1)

- Значний досвід роботи
- Високий рівень інтелекту
- Престижна освіта
- Активна наукова діяльність
- Існування публікацій у престижних виданнях
- Визнання колег
- Високий особистий статус

### Опитування та експертне опитування

**Опитування** — це метод збору соціологічної інформації про досліджуваний об'єкт під час безпосереднього *(усне опитування, інтерв'ю)* або опосередкованого *(письмове опитування, анкетування)* спілкування того хто опитує з респондентом.[(2)](#link2)

**Експертне опитування** — це вид кількісного дослідження, який полягає у глибокому опрацюванні питань і співробітництву між інтерв’юером та експертом.

Як правило, **експертні опитування** проводяться в комплексі з соціологічним опитуванням. Проведення **експертних інтерв’ю** допомагає інтерпретувати кількісні дані, отримані в результаті масового опитування. Думки компетентних фахівців дозволяють сформувати і уточнити дослідні гіпотези, правильно оцінити факти та «суху» інформацію.[(3)](#link3)

### Види експертного опитування

1. **Індивідуальні**[(4)](#link4)

Опитування експертів проводиться *окремо*, експерти не знають про позиції інших фахівців і можуть навіть не знати, що інші фахівці теж опитуються. Мета – отримання *індивідуальних думок* експертів максимально очищених від стороннього впливу.

**Цілі індивідуальних експертних опитувань**[(5)](#link5) 

- Прогнозування ходу розвитку подій і явищ в майбутньому, а також їх оцінка в сьогоденні
- Аналіз і узагальнення результатів, представлених іншими експертами
- Складання сценаріїв
- Видача висновків на роботу інших фахівців

2. **Групові**[(4)](#link4)

Відкрите і всебічне обговорення проблеми кількома фахівцями і вироблення колективної позиції.

Вважається, що групові експертні оцінки відрізняються високою *надійністю* і *достовірністю*, і в більшості випадків це дійсно так. Якщо здійснюється групове опитування, то необхідно сформувати вибірку. Експертні вибірки зазвичай невеликі і становлять близько 10-20 чоловік.

**Групові експертні оцінки**[(5)](#link5)

- Відкрите обговорення поставлених проблем з подальшим відкритим або закритим голосуванням
- Закрите обговорення з наступним закритим голосуванням чи заповненням анкет експертного опитування
- Вільні висловлювання без обговорення та голосування

### Методи експертного опитування[(5)](#link5)

**Метод «6 + 5 + 3»**

Тут збирається група з *шести* експертів, кожен з яких за *п'ять* хв повинен висунути *три* пропозиції або гіпотези з приводу досліджуваної проблеми або аналізованої ситуації. Далі ці ідеї передаються по колу і обговорюються. Проводиться оцінка рішень і вибирається найбільш ефективне.

**Експертне фокусування**

Тут експерти всебічно розглядають досліджувану проблему, максимально *фокусуючись* на ній. Основна мета - виявити структуру даної проблеми, визначити чинники, що впливають на ситуацію, що виникла, і встановити взаємозв'язок між ними.

**Ділова гра**

Існує величезна безліч різновидів ділових ігор, які можуть використовуватися в експертних оцінках. Дуже важливо ретельно розробити сценарій проведення ділової гри. Повинні бути чітко визначені і описані основні елементи гри: *цілі* та *завдання*, *ролі учасників*, *сюжет* і *регламент*. Важливим етапом будь-якої ділової гри є рефлексія: розбір ходу гри і підбиття підсумків. У разі експертних оцінок основною метою рефлексії є не аналіз самого ігрового процесу, а розгляд результатів моделювання досліджуваного явища.

**Метод комісій**

Цей метод передбачає *відкриту дискусію* з обговорюваної проблеми для вироблення єдиної думки експертів. Переваги методу: можливе зростання інформованості експертів, оскільки при обговоренні наводяться обґрунтування і доводи на користь оцінок. Недоліки: відсутня анонімність, що призводить до впливу авторитету експертів на інших учасників.

**Метод «індивідуального блокнота»** 

Метод передбачає *заочну роботу* експерта без особистого спілкування з дослідником. Експерт отримує блокнот, на першій сторінці якого записана проблема, і протягом обумовленого періоду часу заносить в цей блокнот всі свої думки і ідеї, що стосуються поставленої проблеми. При цьому методі особливо важливо забезпечити високу залученість експерта.

**Метод «колективного блокнота»** 

Він відрізняється від попереднього тим, що при отриманні блокнотів з проблемою відбувається групове обговорення експертами цієї проблеми. Потім вони окремо працюють зі своїми блокнотами, після чого знову збираються і обговорюють результати.

### Анкета та анкетування[(6)](#link6)

**Анкета** – поширений з ХІХ ст. вид діагностичних та дослідницьких методик, відомих як серії тематично пов’язаних питань, певним чином упорядкованих, відкритого або закритого типу, що містять питання демографічного характеру, *наприклад: вік, професія, рівень освіти респондента тощо*, та звертання до респондента.

**Анкетування** – метод масового збору матеріалу за допомогою спеціально розроблених опитувальників, що називаються анкетами.Це різновид опитування, який передбачає заповнення респондентом власноруч спеціального бланку із запитаннями анкети, яка також містить інформацію соціально-демографічного характеру про респондента.

### Структура анкети[(6)](#link6) 

**Вступна частина**

Відіграє значну роль в результативності та інформативності опитування має сформувати загальне позитивне ставлення респондента до процедури анкетування, його психічний настрій, серйозність та добросовісність.

**Основна частина**

Це найбільш інформативна частина анкети для дослідника, надає змістовну інформацію, яка потім аналізується та інтерпретується, виступає основою для формулювання дослідником*(аналітиком, експертом)* тих чи інших висновків і рекомендацій.

**“Паспортичка”**

Структурна частина анкети, яка містить питання щодо професії, освіти, віку, статі, соціального походження, сімейного стану, місця проживання тощо.

### Шкалювання[(6)](#link6) 

**Шкалювання** — присвоєння балів або інших цифрових показників досліджуваним характеристикам. 

Шкалювання допомагає визначити вищу та нижчу ступені досліджуваного явища, дає можливість виявити інтенсивність явищ і процесів, дозволяє чисельно віддзеркалити *(квантифікувати)* якісні дані за допомогою ступенів шкали. 

### Види анкетування[(6)](#link6) 

1. **За об'ємом учасників**

- суцільне *(опитування учасників без винятку)*
- вибіркове *(опитування лише певних учасників)*

2. **За способом заповнення анкет**

- пряме *(записування відповідей власноруч)*
- опосередковане *(відповіді записує анкетер)*

3. **За способом спілкування**

- заочне *(респондент відповідає за відсутності анкетера)*
- очне *(беспосереднє спілкування анкетера з респондентом)*

4. **За процедурою проведення**

- групове *(група людей проходить опитування одночасно в одному приміщені)*
- індивідуальне *(опитування здійснюється з кожним індивідуально)*

5. **За способом поширення анкет**

- пресове *(анкетування передбачає опублікування тексту анкет на сторінках журналів та газет)*
- поштове *(анкети надсилаються поштою певній групі осіб)*
- роздаткове *(нагадує заочне, оскільки анкетер вручає анкети кожному учаснику і домовляється про термін та спосіб їх повернення)*

### Переваги анкетування[(6)](#link6) 

- незалежність відповідей респондента від особистості анкетера
- достатність часу в респондента для обмірковування запитання та формулювання відповіді
- попередня продуманість, виваженість запитань, які формулюються в анкеті

### Недоліки анкетування[(6)](#link6) 

- неможливість гнучкого реагування на процес отримання інформації
- повернення не заповнених або заповнених частково анкет у разі використання поштового анкетування
- існування певних обмежень у застосуваннях окремих видів анкетування, що знижує достовірність отриманих даних

### Класифікація питань[(6)](#link6) 

1. **За формою**

- закриті *(мають декілька варіантів відповідей)*
- відкриті *(не передбачають жодних варіантів відповідей)*
- напівзакриті *(мають декілька варіантів відповідей та поле "Інше" для вводу респондента)*
- прямі *(дають можливість отримати пряму інформацію від респондента на питання і як правило сформульовані в особистій формі)*
- опосередковані *(дають змогу опитуваному висловити своюдумку з позиції певної групи, колективу)*

2. **За змістом**

- про факти *(збирання даних про певні факти об’єктивної реальності, які можна безпосередньо спостерігати)*
- про внутрішній стан *(питання, де відповідь респондента спирається на його внутрішні думки та емоції)*

3. **За конструкцією відповідей**

- дихотомічні *(відповідь - це "так" або "ні" чи конкретне із зазначених)*
- поліваріативні *(можливий вибір кількох варіантів)*
- шкальні питання *(наприклад, згоден/частково згоден/не згоден)*
- питання-діалоги *(складаються з протилежних висловлювань уявних осіб)*
- питання-ілюстрації *(містять певний малюнок, що унаочнює відповідну ситуацію)*

## Підходи та способи вирішення завдання

   ### Методи експертних опитувань

- Метод незалежних характеристик
- Метод "Дельфі"
- Метод "Мозкової атаки"
- Метод прогнозних сценаріїв
- Метод колективної генерації ідей
- Метод неспеціаліста
- Метод кваліметрії
- Метод використання індивідуальних оцінок

1. **Метод незалежних характеристик**[[1]](#link1) - дозволяє дати узагальнену оцінку одного явища, інформація про який надходить з декількох незалежних джерел (від різних людей). На першому етапі відбувається порівняння та зіставлення різних думок, на другому — вони обробляються за допомогою математико-статистичних процедур, на третьому формулюються правдиві висновки. Такий метод активно застосовується в соціальній психології для вивчення ділових та особистісних якостей індивіда. Тут кількох людей, добре знайомих з досліджуваним людиною, просять схарактеризувати його за єдиною шкалою, а потім узагальнюють незалежні оцінки в інтегральний показник.

2. **Метод "Дельфі"**[[2]](#link2) - спрямований на вдосконалення процесу прийняття експертних оцінок, але з такою метою, щоб загальну оцінку виводила не математика та статистика, а самі люди, орієнтуючись на думку інших, якщо треба, коректуючи його, підсилюючи свою аргументацію або відмовляючись від неї на користь найкращого, більш обґрунтованої точки зору. Подібна техніка дозволяє зменшити вплив недостатньо компетентних експертів на групову оцінку, як це спостерігається при простому анкетуванні. Воно досягається за рахунок отриманої цінної інформації від компетентних експертів.

3. **Метод "Мозкової атаки"**[[3]](#link3) - вважається найбільш відомим методом колективного прийняття творчих рішень. Він являє собою вільний, неструктурований процес генерування власних ідей навколо заданої теми, спонтанно запропонованих учасниками. Філософія цього методу виходить із припущення, що при звичайних прийомах обговорення виникненню новаторських ідей перешкоджають контрольні механізми свідомості, які сковують потік цих ідей під тиском звичних, стереотипних форм прийняття рішення. Гальмівний вплив надають страх невдачі, страх виявитися смішним і т. д.

4. **Метод прогнозних сценаріїв**[[4]](#link4) — в більшості імовірнісний опис картини майбутнього, складеної на основі компетентних технічних суджень. Один прогноз включає кілька сценаріїв, в більшості випадків три: оптимістичний, песимістичний і проміжний (найбільш ймовірний, очікуваний). Складання сценарію відбувається у кілька етапів:
    - структурування та формулювання питання: збір і аналіз вихідної інформації, узгодження завдання з усіма учасниками проекту, виділення структурних характеристик проблеми
    - визначення факторів зовнішнього впливу
    - знаходження показників, бажано альтернативних, майбутнього стану
    - формування і відбір узгоджуються наборів припущень за допомогою комп'ютерних програм
    - розробка практичних рекомендацій до сценарію майбутнього і визначення можливих наслідків його реалізації

5. **Метод колективної генерації ідей**[[5]](#link5) - спосіб, заснований на поєднанні незалежного висування ідей кожним експертом з послідуючою їх колективною оцінкою.

6. **Метод неспеціаліста**[[6]](#link6) - метод полягає в тому, що розв'язання проблеми пропонується особам, які ніколи нею не займалися, але є фахівцями в суміжних областях.

7. **Метод кваліметрії**[[7]](#link7) - метод кількісного оцінювання, який має на меті формалізувати якісні характеристики відповідних явищ і процесів через їх розподіл на простіші, визначити їх нормативний чи стандартний перебіг через систему критеріїв — показників діяльності (розвитку) творчого процесу чи явища. Цілісне явище характеризується окремими факторами або компонентами. Кожний компонент подається рядом простих властивостей — критеріїв, що виражають властивості педагогічного явища на нижчому рівні.

8. **Метод використання індивідуальних оцінок**[[8]](#link8) - важливо брати до уваги не тільки величину та якість інформації, а й особливості тієї особи, яка проводить експертну оцінку. Тобто для постановки задачі вибору необхідно знати: хто приймає рішення і які їх цілі.

## Порівняльна характеристика існуючих засобів вирішення завдання

**[SurveyMonkey](https://www.surveymonkey.com/)** — це онлайн-платформа для створення, розсилки та аналізу опитувань та анкет. Цей сервіс дозволяє користувачам легко створювати різноманітні опитування та опитувальні анкети за допомогою готових шаблонів або з нуля. Він також надає інструменти для збору та аналізу відповідей, створення графіків і звітів на основі результатів опитувань. SurveyMonkey використовується як в бізнес-середовищі для збору даних від клієнтів і співробітників, так і в академічних, наукових та громадських організаціях для проведення досліджень та опитувань. Він є одним із найпопулярніших інструментів для створення опитувань у світі.

**[Google Forms](https://www.google.com/forms/)** — це безкоштовний веб-сервіс від Google, який дозволяє створювати, редагувати та заповнювати анкети та опитування в Інтернеті. Ви можете легко створювати питання, додавати відповіді з вибором, тексові поля, шкали та інше. Результати опитувань автоматично зберігаються у Google Таблицях, що дозволяє легко аналізувати та обробляти отримані дані. Також результати можна аналізувати у вигляді зручних діаграм та графіків.

**[Typeform](https://www.typeform.com/)** — це онлайн-сервіс для створення красивих та інтерактивних форм та опитувань. Він славиться своїм естетичним та інтуїтивно зрозумілим інтерфейсом. Typeform дозволяє створювати анімаційні форми, опитування та анкети, які легко інтегруються у веб-сайти та додатки. Результати відображаються у зручному форматі для аналізу та використання.

**[LimeSurvey](https://www.limesurvey.org/)** — е відкрите програмне забезпечення для створення та проведення онлайн-опитувань. Воно надає зручний веб-інтерфейс для створення опитувальників, опитування респондентів та аналізу результатів. LimeSurvey дозволяє налаштовувати різноманітні типи питань та збирати дані для подальшого дослідження та прийняття рішень.

**[Alchemer](https://www.alchemer.com/)** (раніше відомий як SurveyGizmo) — це платформа для створення опитувань та збору даних в реальному часі. Вона надає інструменти для створення професійних опитувань, анкет та форм з можливістю аналізу результатів в зручному інтерфейсі. Алчемер пропонує різноманітні функції, включаючи налаштування опитувань, розсилку, аналіз та інтеграцію з іншими інструментами.

**[Formstack](https://www.formstack.com/)** — це веб-платформа для створення, керування та аналізу опитувань та форм в режимі реального часу. Дозволяє швидко створювати різноманітні форми для збору даних, включаючи заявки, опитування та замовлення. Має інтуїтивний інтерфейс, широкі можливості налаштувань та інтеграції з іншими програмами.

**[Zoho Survey](https://www.zoho.com/survey/)** — це онлайн-сервіс для створення та проведення опитувань та анкет. Він надає можливість швидко створювати різноманітні опитування з різними типами питань, налаштовувати вигляд опитування та збирати дані в реальному часі. Користувачі можуть аналізувати результати опитувань за допомогою зручних засобів аналітики та звітності, що сприяє ефективному прийняттю рішень.

**[SurveyPlanet](https://www.surveyplanet.com/)** - це онлайн-платформа для створення опитувань і анкет. Вона надає користувачам можливість легко створювати, дизайнувати та дистрибувати опитування для збору даних, думок і відгуків в різних сферах, включаючи бізнес, освіту, маркетинг, медичну сферу та інше.

**[JotForm](https://www.jotform.com/ )** - це простий у використанні та повнофункціональний конструктор форм з сотнями готових шаблонів умовних форм та різноманітними можливостями сторонньої інтеграції. Завдяки своєму безкоштовному тарифному плану, платформа буде чудовим вибором для будь-якого малого бізнесу.

**[Checkbox Survey](https://www.checkbox.com/ )** - це онлайн-інструмент для проведення опитувань, призначений для компаній, які бажають опитати своїх клієнтів і/або співробітників. Цей інструмент відомий своїм красивим і професійним дизайном опитувань, який спонукає отримувачів до їх заповнення. "Checkbox Survey" розроблений для того, щоб допомагати компаніям збирати відгуки та інформацію від своїх цільових аудиторій шляхом створення і розсилки опитувань.
Порівняльна таблиця

**[SoGoSurvey](https://www.sogosurvey.com/ )** - це платформа для збору бізнес-аналітики, яка допомагає організаціям будь-якого розміру покращувати якість обслуговування клієнтів, підвищувати залученість співробітників та генерувати цінні дані за допомогою потужного програмного забезпечення для проведення опитувань.

**[Survey Nuts](https://surveynuts.com/)** - це онлайн-сервіс, призначений для створення опитувань та анкет для використання в Інтернеті та на мобільних пристроях. Цей інструмент допомагає користувачам конструювати свої власні опитування шляхом додавання питань та варіантів відповідей, налаштовувати дизайн опитувань та розповсюджувати їх серед респондентів.

| Вимоги |           Критерії            | (Наш проєкт) | SurveyMonkey | Google Forms | Typeform | LimeSurvey | Alchemer | Formstack | Zoho Survey | SurveyPlanet |        JotForm        | Checkbox Survey |           SoGoSurvey            | SurveyNuts  |
|:------:|:-----------------------------:|:------------:|:------------:|:------------:|:--------:|:----------:|:--------:|:---------:|:-----------:|:------------:|:---------------------:|:---------------:|:-------------------------------:|:-----------:|
| Functionality <br/> (Функціональні) |
|  | Зручність використання |  | 🟨 | 🟩 | 🟩 | 🟨 | 🟩 | 🟩 | 🟩 | 🟩 |          🟩           | 🟩 |               🟨                | 🟩 |
|  | Дизайн опитувань |  | Користувацька настройка, теми | Основні зміни, кольорові схеми | Модерний та естетичний дизайн | Пасивний дизайн, обмежені налаштування | Конфігурація шаблонів | Стандартні шаблони | Легке налаштування, теми | Різноманітний та інтуїтивний | Привабливий та легкий | Зручний, багато налаштувань | Комплексний, професійний дизайн | Простий базовий дизайн |
|  | Інтеграція з іншими сервісами |  | 🟩 | 🟩 | 🟩 | 🟨 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Офлайн-доступ |  | 🟩 | 🟥 | 🟥 | 🟩 | 🟩 | 🟥 | 🟥 | 🟥 |          🟥           | 🟥 |               🟩                | 🟩 |
|  | Захист даних |  | 🟩 | 🟩 | 🟩 | 🟨 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Мобільна сумісність |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Можливість платних планів |  | 🟩 | 🟥 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
| Usability <br/> (до зручності) |
|  | Інтерфейс користувача |  | Комплексний | Легкий | Інтуїтивно | Комплексний | Інтуїтивний | Легкий | Інтуїтивний |  Легкий |        Легкий         | Інтуїтивний |           Комплексний           | Інтуїтивний |
|  | Різноманітність типів питань |  | 🟩 |	🟨 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Можливість налаштування дизайну |  | 🟩 | 🟩 |	🟩 | 🟨 | 🟩 | 🟩 |	🟩 | 🟩 |          🟩           | 🟩 |               🟩                | 🟩 |
|  | Можливість аналізу результатів |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Можливість експорту та імпорту даних |  | 🟩 | 🟩 | 🟩 | 🟩 | 🟩 |	🟩 | 🟩 | 🟩 |          🟩           | 🟩 |               🟩                | 🟩 |
|  | Ведення паралельно кількох проєктів |  | 🟩 | 🟩 |	🟩 | 🟩 | 🟩 | 🟩 |	🟩 | 🟩 |          🟩           | 🟩 |               🟩                | 🟩 |
|  | Доступ без реєстрації |  | 🟥 | 🟩 | 🟩 | 🟩 | 🟥 | 🟥 | 🟩 | 🟥 |          🟩           | 🟥 |               🟥                | 🟥 |
|  | Підтримка мов |  | Багатомовний |	Багатомовний |	Англійська |	Багатомовний |	Англійська |	Багатомовний |	Багатомовний |	Багатомовний |     	Багатомовний     |	Англійська |          	Багатомовний          |	Англійська |
| Reliability <br/> (до надійності) |
|  | Резервне копіювання |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Приватні проєкти |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Історія зміни проєктів |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Протокол шифрування |  | SSL/TLS | SSL/TLS | SSL/TLS | SSL/TLS | SSL/TLS | SSL/TLS | SSL/TLS | SSL/TLS | SSL/TLS | SSL/TLS | SSL/TLS | SSL/TLS |
|  | Багаторівнева автенфікація |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
| Performance  <br/> (до продуктивності) |
|  | Швидкість завантаження сторінок |  | 🟩 | 🟩 |	🟩 | 🟨 | 🟩 | 🟩 |	🟩 | 🟩 |          🟩           | 🟩 |               🟩                | 🟩 |
|  | Ефективність обробки великого обсягу даних |  | 🟩 | 🟩 | 🟩 | 🟨 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Аналітика та звітність |  | 🟩 | 🟩 | 🟩 | 🟨 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  |Інтеграції та підтримка |  | 🟩 | 🟩 | 🟩 | 🟨 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
| Supportability  <br/> (до підтримки) |
|  | Онлайн підтримка |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | FAQ |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |
|  | Доступність чату/тікет-системи |  | 🟩 | 🟩 | 🟩 | 🟩 | 🟩 | 🟩 | 🟩 | 🟨 | 🟩 | 🟨 | 🟩 | 🟩 |
|  | Електронна пошта для підтримки |  | 🟩 | 🟩 | 🟩 | 🟩 | 🟩 | 🟩 | 🟩 | 🟩 |          🟩           | 🟩 |               🟩                | 🟩 |


## Висновки

*Система організації та управління опитуваннями експертів є важливою для аналізу бізнес процесів, аналізу вимог ринку. Серед зазнчених вище систем найкращим варіантом для вирішення поставленої задачі є система "SurveyMonkey", хоча у ній є кілька недоліків. До них входить доволі складний і не завжди зрозумілий інтерфейс та лише платний варінат використання для проведення опитування серед багатьох людей. Є сенс розробити систему, де клієнти могли б отримувати відповіді на опитування безкоштовно*

## Посилання

1. <a name="link1" href="https://uk.m.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82" target="_blank">Експертний потенціал</a>
2. <a name="link2" href="https://uk.wikipedia.org/wiki/%D0%9E%D0%BF%D0%B8%D1%82%D1%83%D0%B2%D0%B0%D0%BD%D0%BD%D1%8F" target="_blank">Опитування</a>
3. <a name="link3" href="https://buromt.com.ua/uk/expert-survey/" target="_blank">Проведення експертних опитувань</a>
4. <a name="link4" href="https://studfile.net/preview/5456986/page:6/" target="_blank">Види експертного опитування. Відбір експертів</a>
5. <a name="link5" href="https://stud.com.ua/115567/marketing/vidi_ekspertnih_opituvan" target="_blank">Види експертних опитувань</a>
6. <a name="link6" href="https://core.ac.uk/reader/32304920" target="_blank">Технологія розробки анкет для моніторингових досліджень освітніх проблем</a>

